一路勝方便 無雜可修學初中後盡善 餘教所皆無

如斯一向善 狂愚起謗心此教若生嫌 無怨與斯等

歴劫爲群迷 備經衆苦毒此教縱非善 念佛尚應修

況能大饒益 復宣深妙義縱使頭被焚 先應救此教

自在菩提樂 聖徳恒淡然皆由此教生 證彼亡言處

世雄眞實教 邪宗聞悉驚魔王懷惱心 人天生勝喜

大地無分別 平等普能持聖教利群生 邪正倶蒙益

暫聞佛所説 金剛種已成縱未出樊籠 終超死行處

聞法方思義 如實善修行次第三慧圓 餘教皆無此

唯獨牛王仙 妙契眞圓理斯教不勤修 寧有怨過此

