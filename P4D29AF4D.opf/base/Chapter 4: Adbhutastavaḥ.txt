時俗覩降魔 一切咸歸伏觀彼同眞性 我謂等輕毛

假令大戰陣 智勇能摧伏聖徳超世間 降彼非爲喩

隣次降魔後 於夜後分中斷諸煩惱習 勝徳皆圓滿

聖智除衆闇 超過千日光摧伏諸邪宗 希有無能比

三善根圓滿 永滅貪恚癡種習悉已除 清淨無能喩

妙法尊恒讃 不正法恒非於斯邪正處 心無有憎愛

於聖弟子衆 及外道師徒於彼違順中 佛心初無二

於徳情無著 徳者亦非貪善哉極無垢 聖智恒圓潔

諸根常湛寂 永離迷妄心於諸境界中 現量由親覩

念慧窮眞際 非凡愚所測善安立語言 證彼亡言處

