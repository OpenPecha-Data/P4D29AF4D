惡人與共處 摧樂取憂危謗惱害其身 猶如受勝徳

爲物行勤苦 曾無染著心世尊希有徳 難以名言説

尊遊嶮惡道 馬麥及牛鏘苦行經六年 安受心無退

尊居最勝位 悲愍化群生縱遇輕賤人 身語逾謙敬

或位尊貴主 曾無憍慢心屈己事衆生 卑恭如僕使

機情億萬種 論難百千端如來慈善音 一答疑皆斷

恩深過覆載 背徳起深怨尊觀怨極境 猶如極重恩

怨於尊轉害 尊於怨轉親彼恒求佛過 佛以彼爲恩

邪宗妬心請 毒飯與火坑悲願化清池 變毒成甘露

以忍調恚怒 眞言銷謗毀慈力伏魔怨 正智降邪毒

群迷從曠劫 習惡以性成唯尊妙行圓 一念翻令善

