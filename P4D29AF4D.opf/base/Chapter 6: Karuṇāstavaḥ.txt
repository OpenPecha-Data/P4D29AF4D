一切有情類 皆因煩惱持唯佛能善除 由悲久住世

誰當先敬禮 唯佛大悲尊聖徳超世間 悲願處生死

尊居寂靜樂 處濁爲群生永劫久精勤 慈心爲一切

從眞還利俗 由悲所引生如呪出潜龍 興雲注甘雨

恒居勝定位 等觀以怨親兇嶮倡聒人 投身歸聖徳

神通師子吼 宣言三界尊久已厭名聞 由悲自稱讃

常修利他行 曾無自利心慈念遍衆生 於己偏無愛

悲願無邊際 逐器化群生隨處皆饒益 猶如散祭食

深心念一切 恒不捨須臾利彼反遭辱 由咎非佛作

