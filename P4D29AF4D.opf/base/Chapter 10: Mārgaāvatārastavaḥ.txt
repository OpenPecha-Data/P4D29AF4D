導師能善誘 墮慢使翹勤等持調曲心 迷途歸正道

善根成熟者 駕馭以三乘悷不調人 由悲故暫捨

於遭厄能設 安樂勸善修悲愍苦衆生 利樂諸群品

違害興慈念 失行者生憂暴虐起悲心 聖徳無能讃

恩深於罔極 擧世所咸知於此返生怨 尊恒起慈愍

亡身救一切 自事不生憂於諸崩墮人 親能爲援護

二世行恩造 超過諸世間於闇常照明 尊爲慧燈炷

人天所受用 隨類有差殊唯尊正法味 平等無差別

不觀於氏族 色力及年華隨有善根人 求者皆蒙遂

廣現諸希有 無縁起大慈聖衆及人天 合掌咸親近

嗚呼生死畏 佛出乃光暉饒益諸衆生 皆能滿其願

