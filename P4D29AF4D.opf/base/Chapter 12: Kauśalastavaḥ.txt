温柔降暴虐 惠施破慳貪善語伏麁言 唯尊勝方便

難提摧巨慢 鴦掘起慈心難調能善調 誰不讃希有

唯尊聖弟子 法味自怡神草座以爲安 金床非所貴

善知根欲性 攝化任機縁或有待其請 或無問自説

初陳施戒等 漸次淨心生後談眞實法 究竟令圓證

怖畏漂流處 唯佛可歸依勇猛大悲尊 拯濟諸群品

身雲遍法界 法雨灑塵方應現各不同 隨機故有異

善淨無違諍 唯尊可承奉廣利諸人天 咸應興供養

身口無起作 善化遍群方所説妙相應 此徳唯尊有

久修三業淨 妙瑞現無邊普觀諸世間 曾無此勝徳

況於極惡者 純行最上悲廣利諸衆生 勇猛勤精進

