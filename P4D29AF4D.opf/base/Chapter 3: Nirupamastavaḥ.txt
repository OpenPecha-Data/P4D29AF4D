尊無嫉姤心 於劣除輕想平等無乖諍 勝行悉圓成

尊唯重因行 非求果位圓遍修諸勝業 衆徳自成滿

勤修出離法 超昇衆行頂坐臥經行處 無非勝福田

拔除衆過染 増長清淨徳斯由積行成 唯尊最無上

衆福皆圓滿 諸過悉蠲除如來淨法身 塵習皆已斷

資糧集更集 功歸調御身欲求於譬類 無能與佛等

遍觀諸世間 災横多障惱縱有少分善 易得爲比對

遠離諸過患 湛然安不動最勝諸善根 無能爲譬喩

如來智深遠 無底無邊際世事喩佛身 牛跡方大海

深仁荷一切 世間無有比大地持重擔 喩此實爲輕

愚癡闇已除 牟尼光普照世智非能譬 如螢對日光

如來三業淨 秋月皎空池世潔喩佛身 倶成塵濁性

如上諸所引 世中殊勝事佛法逈超過 俗事可哀愍

聖法珍寶聚 佛最居其頂無上無比中 唯佛與佛等

如來聖智海 隨樂歎少分鄙詞讃勝徳 對此實多慚

