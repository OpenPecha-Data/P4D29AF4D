暫聞除渇愛 邪見信心生聽者發喜心 依斯具淨戒

誕應時咸喜 成長世皆歡大化利群生 示滅興悲感

讃詠除衆毒 憶念招欣慶尋求發慧明 解悟心圓潔

遇者令尊貴 恭侍勝心生承事感福因 親奉除憂苦

尸羅具清潔 靜慮心澄寂般若圓智融 恒沙福所集

尊容及尊教 及尊所證法見聞思覺中 此寶最殊勝

漂流作洲渚 害己恒爲護怖者作歸依 引之令解脱

淨戒成妙器 良田生勝果善友能饒益 慧命由此成

行恩及和忍 見者咸欣悦廣集仁慈心 功徳無邊際

身口無過惡 愛敬由之生吉祥衆義利 咸依善逝徳

